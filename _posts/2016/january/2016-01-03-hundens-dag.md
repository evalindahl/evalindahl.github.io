---
layout: post
sitemap: false

title:  "Hundens dag"
date:   2016-01-03 16:26:35 +0100
thumbnail-img: /assets/img/2016/january/8-3/2016-01-03-1604_56893896e087c354887e4bf1.jpg
author: Eva
tags: [2016]
---

Idag har jag och Penny varit på "hundens dag". Det är ett evenemang som är varje söndag och då samlas över 20 hundar på en stor inhängnad fotbollsplan där de får busa åsså får man gå och mingla med alla hundägare. Det var första gången vi for dit idag för jag har som it orkat ta mig dit eftersom jag alltid börjar jobba kl 17 och då känns det lite jobbigt att vara borta med penny i flera timmar innan jag ska börja jobba. Men jag kände att Penny verkligen behövde få träffa en massa hundar så jag kan utvärdera om hon i sig är en bråkstake eftersom hon har varit så himla sur på Luna senaste tiden.   Men på denna träff så busade Penny på hela dagen med en massa olika individer och var inte ens nära på att bråka med nån av hundarna. Tror dock att introt på denna träff hjälpte väldigt mycket. För då går man först med hundarna kopplade i grupp ett varv runt fotbollsplanen. Sen så ställer man sig i ring och sen går man fram en och en och hälsar på hundarnas ägare först och sen får hundarna hälsa i typ en minut , men inte busa. Och sen så ställer man sig med sin hund kopplad och väntar tills hunden är lugn och sen när alla hundar är lugna så släpper man dom. På så sätt så är de i en mycket bättre sinnesstämning än om vi skulle släppa lös dom på en gång med full energi. 

Dock blev det ju bråk mellan några andra hundar med jämna mellanrum men då var det som fascinerande att se hur Penny reagerade. Hon ställde sig bara stilla på avstånd med svansen mellan benen och såg allmänt förvirrad ut medan många andra hundar sprang mot de hundar som bråkade. Vilket var förvånande för tidigare har Penny visat tendens att vilja vara polis när två andra hundar busar/bråkar och velat gå emellan och vara sur på att de busar/bråkar. Men inte denna gång! Så jag är nöjd över hennes beteende på hundträffen så jag ska börja fara dit oftare så penny får busa av sig och utöva sitt hundspråk ordentligt :D 

Nu är hon dock helt död efter att ha busat så mycket så det blir inte många knop till för henne idag x)

![]({{ '/assets/img/2016/january/8-3/2016-01-03-1604_56893896e087c354887e4bf1.jpg'  | relative_url }})

![]({{ '/assets/img/2016/january/8-3/2016-01-03-1604_568938832a6b22a3961eca2c.jpg'  | relative_url }})

