---
layout: post
sitemap: false

title:  "vandring"
date:   2016-08-26 12:25:00 +0100
thumbnail-img: /assets/img/2016/august/8-3/image_57beb76c2a6b22a69c4a9a05.jpg
author: Eva
tags: [2016]
---

Vi köpte en hel del vandringsgrejor förra året men trots det så vandrade vi bara en gång det året. Därför vill vi försöka vandra lite fler gånger i år eftersom det är riktigt härligt att få ge sig ut i skog och mark och upptäcka fina saker tillsammans. Så i förrgår packade vi en hel del saker för att klara en dagsvandring och en eventuell övernattning i tält. Vi körde till Åbyn och parkerade bilen vid början av leden och skulle eventuellt slå upp ett tält där sen när vi kommit tillbaka från vandringsturen. Vi gick lite mer än 6km längs åbyälven i lite snårig terräng och fick se det fridfulla vattnet till höger om oss nästan hela vägen. Vi hittade en fin grillplats vid älven efter dessa 6km och där gjorde vi upp en eld och åt vår gourmé mat, bullens varmkorv med bröd ;D Då bestämde vi oss för att börja vandra tillbaka och efter någon timma så var vi tillbaka vid bilen igen. Då hade vi gått totalt 1,3 mil och det kändes som en lagom längd att gå. Väl i bilen kände vi oss gode slut och Penny däckade i baksätet på en gång och vi kände att vi sparar tältandet till någon annan gång då det skulle spöregna under den kommande natten. 

Det är så härligt att få gå omkring och se den vackra naturen samtidigt som man pratar med varandra om allt mellan himmel och jord. Och på vägen kanske man hittar en vacker plats där slår sig ner och häller upp en rykande kopp kaffe från termosen och ett mellanmål och bara njuter av att få sitta still och vila i en sån vacker miljö. Nu måste vi bara försöka ta oss iväg på en riktig vandring i fjällen:D

![]({{ '/assets/img/2016/august/8-3/image_57beb76c2a6b22a69c4a9a05.jpg'  | relative_url }})

![]({{ '/assets/img/2016/august/8-3/image_57beb76addf2b3409f2d4c95.jpg'  | relative_url }})

![]({{ '/assets/img/2016/august/8-3/image_57beb76a2a6b22a68d7bf43e.jpg'  | relative_url }})

![]({{ '/assets/img/2016/august/8-3/image_57beb74de087c3258135a698.jpg'  | relative_url }})

![]({{ '/assets/img/2016/august/8-3/image_57beb7522a6b22a64574a263.jpg'  | relative_url }})

