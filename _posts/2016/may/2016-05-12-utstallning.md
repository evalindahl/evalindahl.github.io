---
layout: post
sitemap: false

title:  "utställning"
date:   2016-05-12 14:15:33 +0100
thumbnail-img: /assets/img/2016/may/8-3/2016-05-12-1358_57346fe12a6b22acf38c2698.jpg
author: Eva
tags: [2016]
---

I söndags var det dags för utställning igen för Penny, Lexus och Nash. Jag åkte med Pennys uppfödare ner till Umeå där utställningen hölls utomhus i den gassande solen. Som tur var så fick vi plats vid en skogslänga så vi placerade burarna i skuggan så gott det gick. Det blev som vanligt en hel del väntan då Pennys rasgrupp (8) är nästan sist av alla grupper. Medan vi väntade så gick vi in i ringen i lunchpausen för att Penny skulle få göra bort eventuellt nosande i förväg så hon inte skulle göra det när vi skulle in på riktigt. Men det var så häftigt att se för hon gick direkt in i "utställningsmode" och travade bredvid mig med full fokus trots att jag inte påkallade hennes uppmärksamhet. När vi väl gick in i ringen på riktigt så höll hon samma fokus som innan och både sprang och stod riktigt fint. När domaren skulle klämma på henne så var hon framåt och stod alldeles stilla vilket var skönt att se. Hon var tyvärr den enda portistiken som vanligt så därför så blev hon bästa tik på en gång och när hon mötte brorsan i ringen sen så vann han bäst i ras, och Penny blev bäst i motsatt kön. Det kändes ändå riktigt bra då han fått ett cert tidigare på en annan utställning så det var gode självklart att han skulle vinna över Penny. 

Hon fick riktigt fin kritik av domaren så det kändes riktigt bra efter utställningen! På lördag så ska hon in i ringen igen och denna gång ska hon ställas i Skellefteå. Det är 4 anmälda portisar vilket innebär att det kommer vara en annan portis som jag verkligen hoppas är en tik så vi får ett motstånd :D

![]({{ '/assets/img/2016/may/8-3/2016-05-12-1358_57346fe12a6b22acf38c2698.jpg'  | relative_url }})

![]({{ '/assets/img/2016/may/8-3/2016-05-12-1358_57346fdbe087c363ba471043.jpg'  | relative_url }})

![]({{ '/assets/img/2016/may/8-3/2016-05-12-1358_57346ff02a6b2231254ba668.jpg'  | relative_url }})

![]({{ '/assets/img/2016/may/8-3/2016-05-12-1358_57346fe9e087c34021459023.jpg'  | relative_url }})

