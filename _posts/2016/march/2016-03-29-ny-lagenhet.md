---
layout: post
sitemap: false

title:  "ny lägenhet"
date:   2016-03-29 20:37:00 +0100
thumbnail-img: 
author: Eva
tags: [2016]
---

Förra lägenheten som jag hoppades på gick upp alldeles för högt i pris. Freddes föräldrar la sig när den var uppe i 615.000 och det förstår jag, lägenheten är inte värd mer än 600.000. Så efter det så var jag lite nere eftersom det känns helt hopplöst att få tag på en lägenhet för ett pris man tycker är rimligt. Alla lägenheter skenar iväg så himla mycket under budgivningen. Försökte hitta nån annan potentiell lägenhet på hemnet men det fanns ingen vilket inte hjälpte mig att få upp hoppet. Men nu har det kommit ut en till lägenhet som jag har lite hopp om att den kan gå för ett rimligt pris. Den ligger två hyreshus närmare stan från där vi bor just nu så vi kan i princip gå med flyttgrejorna från oss till den lägenheten om vi skulle få den. Den ligger ute för 495.000, en trea på 70kvm med fina utskikt. Det som är trevligt med den är att även om den ligger på andra våningen så är det en loftgång och sen går man direkt in i lägenheten från loftgången. Det är betydligt trevligare än att ha som vi har, att man kommer in till en minihall och så måste man gå upp för en trappa och SEN är man uppe i lägenheten.  Vi är så himla less att bo som vi bor just nu så därför blir varje potentiell lägenhet väldigt laddad med hopp så då blir man ju alltid lite besviken när det inte blir något av den. Det är visning den 11/4 så vi får hålla tummarna att allt går vår väg denna gång!:)

