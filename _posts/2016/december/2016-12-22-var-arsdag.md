---
layout: post
sitemap: false

title:  "vår årsdag"
date:   2016-12-22 08:22:48 +0100
thumbnail-img: /assets/img/2016/december/8-3/image_585b6ba99606ee730a4de29c.jpg
author: Eva
tags: ["2016"]
---

Vår årsdag började med att vi for på gymmet där Fredrik tränade bröst och jag körde intervaller på löpbandet och sen lite magövningar. Efter det så chillade vi några timmar innan vi bestämde oss för att fara och åka skridskor på isdammen på Nordanå eftersom vi aldrig åkt skridskor tillsammans. Man får hyra skridskor gratis där vilket var hur bra som helst så vi for bara dit, lånade ett par skridskor och gick sedan ned till isen och halkade oss ner till dammen och åkte ett tag. Det var hur kul som helst! Dessutom hade de klassiska jullåtar på i högtalarna runt om isen så det var väldigt romantiskt att få åka runt där på isen hand i hand med den musiken i högtalarna. Efter isåkningen så bestämde vi oss för att värma oss lite på ett kafé i stan vilket var supermysigt. Dock på vägen till kafét så var vi med om en liten krock. Vi backade rakt bakåt på en väg för vi skulle sedan köra fram in i ett garage och då körde en mötande bil från vänster fil in bakom oss som också skulle in till det där garaget. Det blev bara skrapskador på bilarna men det är ju lite svårt att avgöra vem som gjorde mest fel i den situtationen, för vi gjorde ju uppenbarligen fel som backade utan att kolla alla möjliga vinklar men vi vände ju oss åt höger och kollade rakt bak på vår körfil och där var det ingen bil, och då kommer han från vänster körfil och kör in bakom oss i vår körfil. Men aja, det får försäkringsbolaget avgöra och är det vi som gjorde mest fel så är det bara att acceptera och betala. 




När vi kom hem från kafét så donade vi på lite hemma och sen gjorde Fredrik en god middag till mig och vi satt där länge och pratade om allt möjligt. Särskilt om hur glada vi är att vi har varandra^^ efter middagen så såg vi en film och sen var det godnatt för jag blev så himla trött. Det kanske it blev så jättespejsad årsdag men den var helt klart i min och Fredriks smak för vi fick hitta på nåt som vi it gjort tidigare, sitta på ett fik och surra, äta god mat och se en bra film^^

![]({{ '/assets/img/2016/december/8-3/image_585b6ba99606ee730a4de29c.jpg'  | relative_url }})

![]({{ '/assets/img/2016/december/8-3/image_585b6ba89606ee7309c65134.jpg'  | relative_url }})

![]({{ '/assets/img/2016/december/8-3/image_585b6ba8ddf2b364906b3472.jpg'  | relative_url }})

![]({{ '/assets/img/2016/december/8-3/image_585b6ba9e087c32de35cbeb1.jpg'  | relative_url }})

![]({{ '/assets/img/2016/december/8-3/image_585b79d7e087c32ddc2ec018.jpg'  | relative_url }})

