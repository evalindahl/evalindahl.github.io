---
layout: post
sitemap: false

title:  "en sak ni inte vet om mig"
date:   2016-12-07 17:02:45 +0100
thumbnail-img: /assets/img/2016/december/6-3/20131206_170648-1_52a5b6c5e087c34b1c2048b7.jpg
author: Eva
tags: ["2016"]
---

 Nu blir det lite djuphet här så spänn fast er! 

Jag har dåligt självförtroende och det har jag alltid haft och det är nu på senare år som jag kan förstå varför det är så. Hela mitt liv har jag fått höra att jag är för tjock och att det är helt fel. Det började när jag var kanske 9 år gammal och fick höra av sjuksköterskan att jag vägde alldeles för mycket för min ålder och fick fara till dietist och grejer. Vissa barn på skolan mobbade mig för min kropp och jämförde alltid mig och min tvilling som då var mycket smalare än mig. De kunde säga att "åh det här är Annika", och pekade på en vanlig blyertspenna och sa sedan "och detta är Eva" och tog upp en tjock tuschpenna. Vid kanske 10års ålder så kommer jag ihåg att vi skulle handla kläder och inget på barnavdelningen var nog stort så jag var isåfall tvungen att köpa kläder från "vuxenavdelningen" och det ville jag ju inte och det kommer jag ihåg kändes riktigt jobbigt. Det var dock aldrig så att jag grät eller nåt över dessa händelser utan jag var ett glatt barn som hade många vänner och var omtyckt. Men det har ju tydligen satt sina spår ändå. 






 




 Det kanske inte är så konstigt att jag idag är väldigt kroppsfixerad och trots att jag inte är särskilt tjock så tycker jag inte om min kropp särskilt mycket. Jag går aldrig naken i onödan hemma och vill ju helst it att Fredrik ska titta på mig när jag byter om. När jag kollar mig i spegeln så tänker jag först på alla brister och sen kanske jag kan  tycka att nån del är fin. När jag vägde som minst så kunde jag ändå inte säga att jag tyckte min kropp var snygg utan att säga nåt som borde förbättras. Men självförtroendet var ändå bättre än vad det brukade vara när jag var som smalast för då kände jag mig för en gångs skull inte tjock, vilket var fantastiskt eftersom jag lärt mig hela livet att vara tjock är fel.  Det enda som har varit positivt med den mobbning jag blev utsatt för är ju att jag inte är särskilt överviktig idag utan tänker alltid på vad jag stoppar i mig och känner mig tvungen att träna och röra på mig. Det medför ju i och för sig ångest om jag inte äter bra och ångest om jag it tränar nog mycket, men jag kommer leva länge iallafall heheee. 

Ju äldre jag blir så har jag fått bättre och bättre självförtroende och jag lär mig acceptera mina brister mer och mer och jag hoppas kunna gå helt naken hemma med rak rygg och vara stolt över mig själv med tiden :)

![]({{ '/assets/img/2016/december/6-3/20131206_170648-1_52a5b6c5e087c34b1c2048b7.jpg'  | relative_url }})

![]({{ '/assets/img/2016/december/6-3/20131206_170805-1_52a5b6bf9606ee11f5251481.jpg'  | relative_url }})

![]({{ '/assets/img/2016/december/8-3/kamera-261_457750561_5847e6232a6b2258b06b149f.jpg'  | relative_url }})

![]({{ '/assets/img/2016/december/8-3/dsc03992_584816862a6b2258e759f4b7.jpg'  | relative_url }})

![]({{ '/assets/img/2016/december/8-3/img_20150204_155335_58481a75e087c3526084fb35.jpg'  | relative_url }})

![]({{ '/assets/img/2016/december/8-3/img_20150515_1012052_584821d4ddf2b3430534e995.jpg'  | relative_url }})

