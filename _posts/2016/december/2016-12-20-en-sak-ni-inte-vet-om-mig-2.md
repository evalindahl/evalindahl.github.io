---
layout: post
sitemap: false

title:  "en sak ni inte vet om mig"
date:   2016-12-20 07:38:42 +0100
thumbnail-img: /assets/img/2016/december/8-3/dsc03418_5858b8c72a6b229cacd1fad2.jpg
author: Eva
tags: [2016]
---

Jag tycker cigarettrök luktar gott! Inte all cigarettrök, särskilt inte typ prince-rök och inte cigarettrök-lukt som kommer från nåns kläder eller mun, men ny cigarettrök från nån som står och röker. Jag vet it varför men det är nånting med lukten som jag tycker luktar gott. Kanske tar det en tillbaka till somrar på moster Lottas altan när hon satt och rökte och jag och Lisa låg och solade och hade det gött i solen eller just skulle iväg på nåt äventyr. 

Jag hade en period i mitt liv då jag alltid skulle feströka för det var ju "coolt" och jag blev i mer feststämning när jag rökte trodde jag. Men som tur var så stannade min rökning där och efter nåt år av rökning endast på de fåtal fester jag var på så la jag av för jag tyckte det var onödigt, och den åsikten har jag hållt ända sen dess. Sen bidrog säkert döden av min låtsasmormor också till att jag till slut slutade med feströkningen. Hon dog nämligen av lungcancer som hade spridit sig överallt pga av att hon hade rökt som en skorsten. 

När jag står och jobbar så säljer jag ju en hel del cigaretter till både äldre och nyblivna 18åringar och jag tänker alltid i mitt huvud att gud så onödigt att du köper denna skit. Det kostar ca 1500kr i månaden, du förkortar ditt liv med flera flera år som kanske kommer avgöra om du någonsin kommer få se dina barnbarn växa upp, du får en massa rynkor och du förpestar världen med att kasta dina jäkla cigg-fimpar på marken och utsätter alla i din närhet för passiv rökning. När jag ser dessa som köper cigg även om nu alla cigarettpaket har bilder på döda människor och förpestade lungor är jag så himla glad att jag inte fastnade i nån rökning trots att det var så "coolt". Men jag kommer nog ändå alltid tycka att cigarettrök luktar gott!

![]({{ '/assets/img/2016/december/8-3/dsc03418_5858b8c72a6b229cacd1fad2.jpg'  | relative_url }})

