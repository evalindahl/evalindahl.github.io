---
layout: post
sitemap: false

title:  "Tyskland"
date:   2016-12-18 01:42:43 +0100
thumbnail-img: /assets/img/2016/december/8-3/image_5855cc4c9606ee72fcd65295.jpg
author: Eva
tags: [2016]
---

För några veckor sedan så frågade Fredriks  professor om han skulle vilja göra sitt examensarbete hos Bosch i Tyskland och efter ett kort övervägande så tackade fredrik ja till det. 

Han kommer vara borta i 2-3månader till våren och bo i en lägenhet södra Tyskland och jobba åt Bosch där han även kommer få lite lön. Det känns otroligt spännande att Fredrik ska göra detta för det är ju en enormt bra merit att ha sen och en rolig upplevelse att få jobba i ett annat land. Det kommer ju dock bli väldigt jobbigt att vara ifrån varandra så länge för vi är ju alltid med varandra även om vi inte alltid gör nåt tillsammans så sitter vi ändå brevid varandra och gör egna grejer. Jag kommer dock att komma och hälsa på honom efter en månad eller så och då lär det nog pirra enormt i kroppen när vi äntligen får träffas där på flygplatsen igen!^^ det är ju det som är positivt med att vi kommer vara ifrån varandra för vi lär nog bli ännu mer kära än vad vi redan är idag, det lär bli nykärskänslor all over the place. 

Killarna på Bosch har redan erbjudit honom en fast tjänst i Tyskland om han jobbar på bra därborta. Fredrik säger att om han trivs på jobbet skulle han absolut kunna tänka sig jobba där ett tag om lönen är bra och om jag följer med honom dit, för om jag inte hänger med så är det en dealbreaker. 

Jag skulle aldrig kunna tänka mig att bosätta mig i Tyskland för jag vill ha nära till familjen. Men däremot skulle jag kunna bo där i typ ett halvår eller så för att fredrik ska hinna samla på sig lite arbetserfarenhet och pengar. Och eftersom det skulle vara svårt att hitta ett välbetalt jobb för mig i Tyskland så skulle jag nog jobba mina nattveckor här i Skellefteå och resa tillbaka till Tyskland på mina ledigveckor. Visst det skulle kosta 4000 i månaden för mig att resa fram och tillbaka till Tyskland två gånger varje månad men då tänker jag att jag ska ta på mig extra pass under min arbetsvecka så jag jobbar 12-13h pass vissa dagar för jobbar jag 4 extra pass per månad så har jag ju finansierat flygresorna. 

Och penny skulle förmodligen få flyga till Tyskland och bo där under de månaderna fredrik skulle jobba där. För om jag skulle flyga till Skellefteå och jobba massor under mina jobbveckor så skulle hon ändå bara få va i läggan, då är det bättre om fredrik får sköta henne under den veckan för han skulle it jobba lika mycket som mig. Och när jag kommer tillbaka till Tyskland under mina ledigveckor skulle vi ha massor med tid med varandra jag och penny medan Fredde jobbar så då skulle hon få mycket aktivering. Att flyga ner till Tyskland skulle hon nog dock inte uppskatta så mycket men det tar bara 3h att flyga till Tyskland så det är mer värt det än 24h i tåg även om hon kommer tycka det är obehagligt där i lastutrymmet alldeles själv, huvaligen. 

Som ni hör så har jag verkligen tänkt igenom detta men jag har otroligt mycke tid på nätterna när jag jobbar att fundera på livet ;)

![]({{ '/assets/img/2016/december/8-3/image_5855cc4c9606ee72fcd65295.jpg'  | relative_url }})

