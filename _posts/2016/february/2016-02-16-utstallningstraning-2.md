---
layout: post
sitemap: false

title:  "utställningsträning 2"
date:   2016-02-16 20:18:07 +0100
thumbnail-img: /assets/img/2016/february/8-3/2016-02-15-2148_56c239882a6b2223032bcec7.jpg
author: Eva
tags: ["2016"]
---

Igår så var det dags för utställningsträning igen och som vanligt var jag nervös inför det. Jag är ju så orolig över hur Penny ska reagera när domaren kommer fram så därför kommer nervositeten. Denna gång så var även Pennys brorsa med på utställningsträningen vilket både var roligt och liiiiite jobbigt eftersom man får ju mer prestationsångest när han är med. Dessutom har han redan fått ett CERT så då vet jag ju att han blir omtyckt av domarna. MEEEN jag försökte att inte tänka så mycket på det. 

Jag gick dock ifrån utställningslokalen med ett leende för träningen gick jättebra! Domaren fick klämma igenom hela hennes kropp och dra fram tänderna och hon försökte inte ta sig därifrån eller nåt utan hon stod helt stilla. Eftersom det fanns två portisar i utställningsgruppen så då fick ju penny och hennes brorsa mötas i "bäst i ras" och hör och häpna: Penny vann! Domaren tycker att Penny har jättefina vinklar och för sig på ett vackert sätt så han tror verkligen att hon kan bli nåt inom utställningsvärlden. Så jag fick verkligen en självförtroendeboost när det gäller Pennys utställningskarriär. Dock så måste jag ju träna Penny ännu mer med att bli klämd av andra okända människor för hon är ju fortfarande inte så självsäker när det gäller domarklämningen.

![]({{ '/assets/img/2016/february/8-3/2016-02-15-2148_56c239882a6b2223032bcec7.jpg'  | relative_url }})

![]({{ '/assets/img/2016/february/8-3/2016-02-15-2147_56c239779606ee0c8221d44d.jpg'  | relative_url }})

![]({{ '/assets/img/2016/february/8-3/2016-02-15-2146_56c2393be087c3656c15361c.jpg'  | relative_url }})

![]({{ '/assets/img/2016/february/8-3/2016-02-15-2147_56c239462a6b222feec40ce6.jpg'  | relative_url }})

