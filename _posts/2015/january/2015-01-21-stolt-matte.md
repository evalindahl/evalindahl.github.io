---
layout: post
sitemap: false

title:  "stolt matte"
date:   2015-01-21 22:14:00 +0100
thumbnail-img: /assets/img/2015/january/8-3/img_20150121_123451_54c00f599606ee57d9a8b0dd.jpg
author: Eva
tags: ["2015"]
---

Jag, Elin och Albin var på stan en sväng också idag och hade hundarna med oss i bilarna. Sen var jag tvungen att fara på personalmöte och eftersom jag hade med mig Penny så bestämde jag mig för att hon skulle få va på mötet också istället för att sitta i bilen och frysa.  Mötet varade i över två timmar och Penny var hur duktig som helst. Efter att hon hälsat på alla kollegor så la hon sig ner och sov under bordet under nästan hela mötet. När hon inte sov satte hon sig nära nån av kollegorna vid bordet och ville mysa vilket kollegorna tyckte var härligt. När jag och Penny skulle fara så sa kollegan Klas att han inte ville att Penny skulle fara för hon var så mysig, vilket var kul att höra som matte. 

Det var så skönt att det var så bekymmersfritt för mig att ha med henne så där på ett nytt place med helt nya människor. Innan Penny löpte hade detta aldrig varit möjligt för hon hade aldrig kunnat tro sig och lagt sig ner. Hon hade gnällt, försökt röra på sig och varit allmänt obekväm. Därför är det så kul att hon nu enkelt kan tro sig trots att miljön är lite störig och främmande. 

Det som dessutom var lite kul var att en som kollega som jobbar extra ibland är väldigt allergisk mot alla djur(även allergivänliga djur) och hon var ovanligt nog med på mötet och hon kände inte av Penny, trots att Penny satt 30 centimeter ifrån henne. En av anledningarna till att jag skaffade en allergivänlig ras var ju för att kunna göra såna här saker, ta med henne som hund till en plats utan att påverka allergiker. Så det kändes ju kul att det gick så bra:D

![]({{ '/assets/img/2015/january/8-3/img_20150121_123451_54c00f599606ee57d9a8b0dd.jpg'  | relative_url }})

