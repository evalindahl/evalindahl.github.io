---
layout: post
sitemap: false

title:  "utflykt"
date:   2015-03-12 14:16:55 +0100
thumbnail-img: /assets/img/2015/march/8-3/img_20150311_095815_55018da79606ee597aa15c06.jpg
author: Eva
tags: ["2015"]
---













Eftersom jag är ledig större delen av veckan så vill jag ju passa på att njuta av det underbara vädret. Idag hade vi egentligen planerat en utflykt med Mickan men hon blev inringd på jobb så då fick jag och Penny fara själva istället. Det var helt okej det med! Jag tog med mig liggunderlag och så körde vi iväg till en skog där vi slog läger och låg och solade en stund. Det var väldigt skönt ska ni veta! Jag var lite spänd på att se om Penny skulle springa bort och utforska eller om hon skulle hålla sig nära mig. Som tur var så höll hon sig inom fem meters avstånd och låg mest närmast mig och bet på alla underbara pinnar. När vi var i Tärnaby så testade vi att ha henne lös men det gick inte så bra för trots att vi alla satt i en grop vid en eld så så skulle Penny gå iväg och utforska själv. Så det blev mest att ha koppel på henne där. Jag vill ju kunna ha henne lös när vi är ute och grillar och inte oroa mig över om hon smiter iväg. Jag hoppas det där i Tärnaby bara var en engångsgrej för hon är i vanliga fall uppmärksam vars jag är och vill it gå så långt ifrån mig. 

Nu i veckan så har jag tränat henne lite extra med att vilja va nära mig med en metod som jag tycker verkar funka bra. Varje gång Penny är och sniffar omkring och sedan av egen vilja vänder och kommer tillbaka till mig där jag sitter så blir jag jätteglad mot henne och ger henne nå gott. Då inser ju Penny att det är väldigt positivt att vara nära matte.

![]({{ '/assets/img/2015/march/8-3/img_20150311_095815_55018da79606ee597aa15c06.jpg'  | relative_url }})

![]({{ '/assets/img/2015/march/8-3/img_20150311_095825_55018da9ddf2b32cd10a66d6.jpg'  | relative_url }})

![]({{ '/assets/img/2015/march/8-3/img_20150312_100542_55018dabe087c36cc78a0046.jpg'  | relative_url }})

