---
layout: post
sitemap: false

title:  "tonåring"
date:   2015-04-01 14:37:28 +0100
thumbnail-img: /assets/img/2015/april/8-3/a_551bdf23e087c37f49abd27b.jpg
author: Eva
tags: [2015]
---

På Pennys födelsedag så skrev jag ju ett fint inlägg om hur duktig Penny har blivit och hur hon är nästan helt perfekt. Ända sen dess har hon fått en massa ovanor. Det har liksom tvärvänt! Nu drar hon i kopplet oftare, hon tycker det är jobbigt att bli lämnad i bilen ibland vilket hon aldrig tyckt tidigare, hon hoppar upp och nafsar i händerna ibland när hon är busig, hon lyssnar inte alltid på mig, hon har svårare att slappna av vilket hon har varit jätteduktig på länge nu, gnäller mer m.m. Jag googlade på det och insåg då att Penny är inne i en tonårsperiod nu som kommer pågå tills hon är max 2 år och räknas som vuxen. Tydligen så är de som man själv var i tonåren. De vet inte vem de vill vara, de testar gränser och har personlighetskriser. När hundar kommer in i tonåren så har de svårt att hålla fokus, tycker andra hundar är extra intressanta då de nu har hormoner som sprudlar och de behöver mer stimulans.

Det är som från dag till dag som hon är tonårig. Ena dagen är hon hur fin som helst, har världens fokus och lyssnar på allt jag säger. Men då nästa dag så kommer hon inte ens på inkallning utan springer åt andra hållet istället. Det är tur att jag har bra tålamod för det lär jag behöva denna period! Tydligen ska man vara extra tydlig när man korrigerar hunden men även uppmuntra det mesta som hunden gör bra så den får känna sig uppskattad och duktig också. Jag ska iallafall kämpa på och fortsätta vara lika konsekvent så hon växer upp och blir en lydigare ung dam :)

![]({{ '/assets/img/2015/april/8-3/a_551bdf23e087c37f49abd27b.jpg'  | relative_url }})

