---
layout: post
sitemap: false

title:  "1 år"
date:   2015-05-23 13:53:00 +0100
thumbnail-img: /assets/img/2015/may/8-3/temporary-image1432293532210_555f109d2a6b226cde0d4f84.jpg
author: Eva
tags: [2015]
---

Idag är det officiellt ett år sen jag och Fredrik blev hundägare. Det känns helt sjukt att det redan gått ett år sen vi hämtade hem lilla tjohalia! Nu när jag har varit hundägare så pass länge så kan jag inte tänka mig ett liv utan hund. Det förgyller liksom hela mitt liv att få ha min lurviga bästa vän där som alltid är med på äventyr och som gett mig en social och givande hobby. Jag älskar det sociala livet med hund! Varje gång jag är i stan med Penny är det minst en som kommer fram och vill hälsa och prata hund vilket leder till prat om annat, vilket är så kul. 

Jag lägger ner mycket tid på Penny varje dag och hon är det första och sista jag tänker på varje dag. Hon får timmas sammanhängande motion, en kvarts hjärngympa och flera kissrundor vilket tar sin tid. En hundlös människa har ju mer tid över och behöver bara tänka på sig själv och kan vara mer impulsiv. Jag måste tänka på Penny i första hand och se till att hennes behov är fyllda före mina egna. Det är ju dock nåt jag valt och jag har som tur är inget problem med det. Jag älskar att vara behövd och ha nåt som fyller ut mina dagar. Om jag inte hade haft Penny hade jag bara sett tv, tränat och typ surfat på internet tills det är dags att sova. Nu får jag ut och röra på mig varje dag, lära Penny tricks, träffa andra hundmänniskor och fara på utflykter. 

Jag ser fram emot att få se henne bli mer vuxen och se hur hon utvecklas till nästa år då jag firar två år som hundägare:D




























Min älskade tjej som alltid viftar på svansen <3

![]({{ '/assets/img/2015/may/8-3/temporary-image1432293532210_555f109d2a6b226cde0d4f84.jpg'  | relative_url }})

![]({{ '/assets/img/2015/may/8-3/temporary-image1432293520916_555f10922a6b226cd8a52d1e.jpg'  | relative_url }})

![]({{ '/assets/img/2015/may/8-3/temporary-image1432293513896_555f108bddf2b3501eb75d53.jpg'  | relative_url }})

![]({{ '/assets/img/2015/may/8-3/temporary-image1432293508495_555f1086e087c337c79740f0.jpg'  | relative_url }})

