---
layout: post
sitemap: false

title:  "avslutning"
date:   2015-11-13 12:22:44 +0100
thumbnail-img: /assets/img/2015/november/8-3/wp_20150713_17_29_13_pro_5645c617ddf2b36b84021b98.jpg
author: Eva
tags: [2015]
---

Idag var sista kurstillfället på vardagslydnadskursen. Det känns tråkigt att det är över för det har varit så kul att få ha nåt särskilt att göra med Penny varje vecka. Och så har man ju fått läxa till nästa gång så då har man haft något specifikt att träna på hemma istället för cirkuskonster. Kursen har gjort att Penny nu spontant tar kontakt med mig när hon ser en annan hund istället för att hetsa och bli helt låst vid den andra hunden. Den har även gjort att jag har fått mer stadga i de kommandon jag ger henne. Så det känns helt klart värt de 900kr som det kostade att gå kursen. En tjej från kursen frågade om jag ville träna nån gång med hundarna vilket jag tycker lät jättekul så det ska vi ta tag i. 




 




I slutet av kursen så fick vi testa på Rallylydnad vilket både Penny och jag tyckte var jättekul. Det börjar en kurs i rallylydnad i januari så jag och Penny ska anmäla oss till det. Om det går bra så ska nog jag och Penny börja tävla i det. Om hon får godkänt resultat på 3 tävlingar så kommer hon vinna en titel vilket skulle betyda att Penny skulle heta RLD N Nunkistar på svenska kennelklubben. Det hade varit sjukt kul!:D




 







 










 




 Här nedan ser ni en portugisisk vattenhund som heter Mio som tävlar i nybörjarklass. Jag blir extra inspirerad när jag ser att det finns portisar som är aktiva med tävlingar och grejer och som dessutom är jätteduktiga:D

![]({{ '/assets/img/2015/november/8-3/wp_20150713_17_29_13_pro_5645c617ddf2b36b84021b98.jpg'  | relative_url }})

