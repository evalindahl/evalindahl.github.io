---
layout: post
sitemap: false

title:  "syskonträff"
date:   2015-02-24 21:41:40 +0100
thumbnail-img: /assets/img/2015/february/8-3/img_20150224_122725_54ecdc632a6b22915c4c4321.jpg
author: Eva
tags: [2015]
---

Både jag och Penny var helt slut efter dagens långpromenad med Mickan och Pennys syskon Nash. Vi gick ungefär 5 km med hundarna och sen drack vi kaffe hemma hos hennes föräldrar. Det var så himla kul att se likheter och skillnader mellan Penny och Nash. För det första så ser Penny ut som en liten valp i jämförelse med honom för han är säkert 10 cm större än henne. Men de var båda lika busiga och de hade otroligt roligt ihop när de lekte med varandra. Han verkar vara lika tillgiven som Penny är men Penny har bättre kontakt med mig som ägare. 

När vi gick så for Nash och Pennys låtsas moster långt från oss och brydde sig inte så mycket om var vi var. Men Penny stannade alltid upp efter ca 20 meter och tittade vars jag var och gick inte längre om hon inte såg att jag var på väg. Det har jag tränat Penny jättemycket så det är inte så konstigt att hon är duktig på att ha koll på mig, men det blev mer tydligt nu när  hon var med hundar som inte riktigt hade samma kontakt som Penny. Nash är däremot jätteduktig vid hundmöten och bryr sig inte om andra hundar, har mindre energi än Penny och är lite mer kvadratisk i kroppen vilket många domare vid utställningar tycker är finare. 

Det var ju nära att vi skulle få Nash men eftersom de inte ville att vi skulle kastera honom så fick vi Penny istället. Båda har ju sina fördelar men jag är så glad att jag fick just Penny och skulle aldrig byta till någon annan om jag fick chansen:D

Jag hoppas att det blir fler promenader med Nash för de hade så kul tillsammans:D

![]({{ '/assets/img/2015/february/8-3/img_20150224_122725_54ecdc632a6b22915c4c4321.jpg'  | relative_url }})

![]({{ '/assets/img/2015/february/8-3/img_20150224_134121_54ecdc669606ee4b88d21095.jpg'  | relative_url }})

![]({{ '/assets/img/2015/february/8-3/img_20150224_135416_54ecdc69e087c336b3868211.jpg'  | relative_url }})

![]({{ '/assets/img/2015/february/8-3/img_20150224_1240412_54ecdc6b2a6b229226df3d62.jpg'  | relative_url }})

