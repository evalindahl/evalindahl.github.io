---
layout: post
sitemap: false

title:  "Vardagslydnad"
date:   2015-10-09 21:21:54 +0100
thumbnail-img: /assets/img/2015/october/8-3/2015-10-09-2059_56180ea82a6b229fdf633ee2.jpg
author: Eva
tags: [2015]
---

Efter många om och men så for jag och penny på första kurstillfället på vardagslydnadskursen. Våran kallelse hade hamnat i skräpposten så jag var inte säker på om det blev nån kurs eller inte. Så jag ringde 4 timmar innan kursen och då visade det sig att det visst blev kurs. Det var ju goda nyheter för jag har länge velat gå vardagslydnad med Penny så det kändes som en lättnad att det blev av. Så vi gick in till stan och hade kurs i 1,5 timma igår. När vi gick till stan så hade jag en klump i magen för jag har sån prestationsångest med penny. På valpkursen när penny var 5 månader var hon klassens clown vilket var sjukt jobbigt för mig så nu tänkte jag bara på att hon skulle vara strulig på denna kurs också. Men hör och häpna: hon var klassens stjärna! Jag är så sjukt stolt! Under hela kurstillfället så övade vi på kontaktövningar med störningar i form av hundar som gick runt och förbi. Penny var så duktig att instruktören fick ge oss lite mer avancerade övningar än alla andra. Det var så otroligt att vara med om. I vanliga fall så är hon svår att få kontakt med när det är hundar i närheten men nu var det som att det var så mycket hundar och störigheter att hon hellre fokuserade på mig. Hoppas nu bara att det inte var en engångshändelse utan att hon fortsätter vara duktig. Ska dock träna mycket kontaktövningar utomhus när vi är själva för då har hon inte alls samma kontakt som på kursen. 

Här har ni tre söta bilder på min stjärna som jag tittade stolt på hela bussresan hem <3

![]({{ '/assets/img/2015/october/8-3/2015-10-09-2059_56180ea82a6b229fdf633ee2.jpg'  | relative_url }})

![]({{ '/assets/img/2015/october/8-3/2015-10-09-2059_56180ea8e087c36609ff5cf2.jpg'  | relative_url }})

![]({{ '/assets/img/2015/october/8-3/2015-10-09-2059_56180ea82a6b229fe78782e7.jpg'  | relative_url }})

