---
layout: post
sitemap: false

title:  "Blogg igen- sammanfattning av slutet av 2017"
date:   2017-12-31 18:42:00 +0100
thumbnail-img: /assets/img/2017/IMG_20170902_082400.jpg
tags: ["2017"]
author: Eva
---

Hej! Nu har det gått nästan 8 år sen jag skrev något på denna blogg. Jag har många minnen och tankar sparade här och då allt var samlat under hemsidan blogg.se så pratade jag och Fredrik om att föra över det till en säkrare plats om blogg.se skulle läggas ned. Sagt och gjort så har nu allt sparats här istället och när vi läste igenom bloggen så insåg både jag och Fredrik hur kul det är att ha allt nedskrivet på detta sätt med bilder och allt, som ett digitalt fotoalbum. Så därför har jag bestämt mig för att återta bloggandet och ska börja med att sammanfatta dessa 8 år som gått sen senast jag skrev nåt inlägg. 

Då jag senast skrev om augusti så ska jag berätta lite om september 2017. I början av september hade jag just börjat jobba på Shell mitt i stan i Piteå vilket kändes skönt att ha ett jobb i Piteå så jag slapp pendla till Skellefteå för att jobba. Jag hann bara jobba några dagar innan det var dags att fara på en resa till Abisko med Fredriks familj för att fira att Ralf fyllde jämt. Där bodde vi i stuga, vandrade och hade det härligt. 

![](/assets/img/2017/IMG_20170902_082400.jpg)
![](/assets/img/2017/IMG_20170902_101905.jpg)
![](/assets/img/2017/IMG_20170902_131023.jpg)
![](/assets/img/2017/IMG_20170903_132129.jpg)

Sen flyttade vi in i vårt hus på Djupviken vilket var så roligt. Det var en surrealistisk känsla att gå omkring i huset och på gården och inse att allt detta är vårt, bara vårt, efter att ha bott i både studentlägenhet och vanliga lägenheter tidigare. Vi hann bara bo i huset i 6 dagar innan vi började måla taket på övervåningen, hehe.Målningen och tapetseringen var både rolig och jobbigt men vi samarbetade bra och tog pauser med att spela pingis i vårt stora hobbyrum.  

![](/assets/img/2017/IMG_20170908_114353.jpg)
![](/assets/img/2017/IMG_20170921_192524_1.jpg)
![](/assets/img/2017/IMG_20171127_102640.jpg)
![](/assets/img/2017/IMG_20171122_191339_1.jpg)

Det var både praktiskt och jobbigt med stor uppfart, och vi ägde aldrig någon snöslunga till vår tomt utan skottade allt för hand av någon anledning. 

![](/assets/img/2017/IMG_20171130_123717.jpg)

Vi firade vår första jul i huset och på julafton så samlades vi med fredriks släkt i vårt hus och åt god mat och hade det trevligt. Kommer ihåg att det var trångt att ha långbord i vårt kök tyvärr. 

![](/assets/img/2017/IMG_20171205_212722_1.jpg)
![](/assets/img/2017/IMG_0607.JPG)

Jag jobbade massor kändes det som då jag jobbade 3 helger av 4 enligt mitt schema på shell, det var hemskt. Det var ganska stor skillnad att jobba på Shell jämfört med Circle K också då det var mer tänk på att spara pengar och inte alls lika bra rutiner. Jobbade mycket mer själv dessutom och träffade på mer konstiga typer på nätterna. Hittade en ny vän genom jobbet på Shell så det var ju kul iallafall. 

![](/assets/img/2017/IMG_20171215_141429.jpg)

Pennys utåtagerande beteenden eskalerade till att hon kändes som en tickande bomb och att det bara var en tidsfråga innan nån skulle bli biten av henne. En dag morrade hon och kastade sig mot ett barn som stod still och höll i en hockeyklubba 20 meter bort och barnet började gråta för han blev rädd och då kände jag bara att nä, det här går inte. Vi hade fram till denna punkt prövat hundpsykolog, gått på flera kurser, kollat om hon har ont nånstans hos veterinären och övat dagligen i 3 år att få bukt med hennes beteenden men det blev bara värre. Vi funderade på att omplacera henne men ville inte bidra att nån annan riskerar att bli biten så vi valde att avliva henne hos veterinären. Det är det värsta jag och Fredrik har varit med om då hon var som ett barn för oss. Men både hennes och vårat hundliv var inte ett roligt liv i och med hennes osäkerhet då varje promenad var en otrolig stress för henne och i och med hennes utåtageranden behövde hon isolerades hemma mycket. Saknar henne jättemycket när jag tänker på alla fina sidorna hon hade och kan ibland fundera om det var rätt beslut att avliva henne, men utifrån hur uppgiven och nere jag var, och hur stressad och obekväm Penny var, efter varje promenad så var det nog rätt beslut. 

![](/assets/img/2017/IMG_20171211_101405.jpg)


