---
layout: post
sitemap: false

title:  "tandläkare och kaffebesök"
date:   2017-03-04 08:55:15 +0100
thumbnail-img: /assets/img/2017/march/8-3/image_58ba6ccdddf2b36234885287.jpg
author: Eva
tags: ["2017"]
---

Igår så började jag dagen med en långprommis med Penny upp på vårat lilla "berg" här på anderstorp och det var ingen som hade gått där sen det snöade så mycket så vi fick plumsa i djupsnön hela vägen upp. Penny har ju it så långa ben så hon hoppade jämfota upp för hela berget i princip så många gånger när jag kollade bak efter spåret vi gått upp så ser jag hur hon bara står stilla och tittar på mig typ: Seriöst matte, du är ju tokig! Varför kan vi it gå på dom plana redan tillplattade spåren istället?? Men det var värt det när vi kom upp för då lös solen så vackert över naturen och vi kunde ta en liten paus i den fräscha luften innan vi började vår vandring tillbaka ner för berget. 

Efter prommisen lagade jag lunch och direkt när vi ätit upp lunchen och plockat undan så kom en kollega från jobbet över på en kaffe. Hon har aldrig varit hemma hos oss tidigare så det var ju kul att få visa hur vi har det och att hon fick träffa Penny och busa med henne. Vi pratade om allt möjligt över en god kaffe och blev omgivna av den vackra solen som sken genom alla våra fönster. Dock hann vi it hänga så länge hemma hos mig för jag var tvungen att skynda in till stan efter en timma för jag skulle till tandläkaren. 

Jag har känt ilningar i mina tänder länge och med tanke på hur mycket socker jag åt de första 5 månaderna av nattarbete så var jag beredd på att få veta att jag har 4-5 hål. Hon tar några röntgenplåtar på tänderna, studerar plåtarna länge och skriver ner flera anteckningar, petar sen med kroken och skriver ner mer anteckningar. Jag ligger där och tänker att jag måste ju ha hur många hål som helst! När hon petat färdigt så säger "Ja du har då inga hål iallafall utan bara tandsten" vilket kändes så skönt att höra. Så hon petade bort tandstenen och sen behövde jag bara betala 200 spänn för allt för tydligen får man 600kr i bidrag per år för tandläkarbesök. Jag var ju beredd på en nota på flera tusen för att fixa alla hål som jag trodde jag hade så då kändes det ju jätteskönt att det blev så billigt. Ska börja vara extra noga med mina tänder nu i fortsättningen så jag kan fortsätta vara kariesfri :D

![]({{ '/assets/img/2017/march/8-3/image_58ba6ccdddf2b36234885287.jpg'  | relative_url }})

