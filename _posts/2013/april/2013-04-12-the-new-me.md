---
layout: post
sitemap: false

title:  "The new me"
date:   2013-04-12 16:36:00 +0100
thumbnail-img: /assets/img/2013/april/6-3/fotor0412155650_51681588e087c343ff4c1e1d.jpg
author: Eva
tags: ["2013"]
---

Idag fick jag hem mina nytryckta häften så nu är mitt projektarbete helt färdigt. Det känns så otroligt skönt att slippa allt arbete kring det och bara fokusera på annat ett tag tills det är dags för rapportinlämning och presentation.

Nu när allting är klart så tänkte jag berätta lite om hur det har gått för mig. Under dessa månader har jag 

gått ned 7 kilo i fett och ökat två kilo i muskler

. Nu kan Fredde hålla om mig utan att jag ska tänka på mina fettvalkar som hänger ut, för de finns knappt där längre. Jag kan se mina egna knäskålar nu också, förut var det blott en dröm då de låg under ett lager fett. 

Det har varit otroligt lärorikt att göra projektarbetet för jag har lärt mig mycket om mig själv och om vad jag klarar av. Jag har även lärt mig mycket genom de misstag jag gjort. Det jag har gjort största missarna med var kosten. Jag åt för lite och gav kroppen för lite näring för att den skulle släppa iväg fettet. När jag sedan la om kosten så for vikten nedåt sakta men säkert. 

Trots att jag ändå gått ned 7 kilo så är jag inte alls nöjd än. Jag har ett mål att få en kropp de flesta drömmer om att ha, som 

jag

 framförallt drömmer om att ha. Det här projektarbetet har visat att jag kan träna regelbundet och tänka på kosten 24/7 i över ett halvår. Alltså borde jag inte ha något problem med att träna hårt i flera flera halvår till. Jag älskar allt som har med träning och hälsa att göra och jag ser ingen anledning till att gå tillbaka till mitt gamla jag(tjock, missnöjd, energi-lös med dåliga tarmfunktioner och soffliggare). Förhoppningsvis så kommer ni få se en till före-och efterbild om ett halvår och då hoppas jag att jag är ett stort kliv närmare drömkroppen!




<-------före       efter------->

![]({{ '/assets/img/2013/april/6-3/fotor0412155650_51681588e087c343ff4c1e1d.jpg'  | relative_url }})

