---
layout: post
sitemap: false

title:  "Ny blogg!"
date:   2025-01-07 18:42:00 +0100
cover-img: /assets/img/eva-portrait.jpg
thumbnail-img: /assets/img/eva-icon.jpg
tags: ["2025"]
author: Eva
---

2 dagar efter denna bild togs så hade vi begravning för min älskade farmor som tyvärr gått bort och jag hade gått över tiden med 13 dagar. På minnesstunden sitter jag och pratar med Annika, Emil och Lisa bland annat och jag känner hur min livmoder spänner sig i flera sekunder för att sedan sluta. Och jag berättar det för dom " att oj så där har jag aldrig känt förut". Vi pratade om att oooh nu kanske förlossningen startar. När jag och Fredrik kom hem fortsatte dessa sammandragningar och gick över till värkar som kom med några minuters mellanrum men var inte så starka, kändes bara som lite mensvärk typ. 
![](/assets/img/2018/IMG_20190130_155533.jpg)

Dagen efter, lördagen så fortsatte värkarna och på kvällen ringde vi in några gånger och frågade om vi kunde komma in men de sa att vi borde vänta hemma tills det gör så ont att jag inte kan prata. Jag tyckte det kändes svårt att veta när det var dags att fara in då jag har ganska hög smärttröskel och ville ju verkligen inte föda hemma. Till slut fick vi komma in och jag var öppen 2-3 cm, jag fick en sovdos och vi fick sova på patienthotellet. Jag kunde sova några timmar men kl 4 kunde jag ej sova längre pga värkarna så jag ställde mig i duschen och tog värkarna där. Jag tänkte att jag skulle hålla ut till 07:30 när frukosten öppnade, så jag skulle hinna få i mig nå mat innan jag skulle föda men det kunde jag tyvärr inte. Vi skrevs in på förlossningen kring 08 och då var jag 7 cm öppen. Jag sa direkt att jag ville ha epidural men barnmorskan sa att om det gått så här bra till 7 cm så borde du prova att inte ta epiduralen då det kan ta längre tid då, och istället prova ta hinnorna. Så vi gjorde det och värkarbetet pågick ett tag till, jag guppade på en pilatesboll större delen av tiden och använde lustgas vilket hjälpte mycket och sen sa jag att det känns som att det trycker på. Mycket riktigt var jag öppen 10 cm och det var dags att börja krysta. kl 14 så var barnet ute och det visade sig vara en tjej som var 54 cm lång och 3855g tung och som fick namnet Ellen. 
![](/assets/img/2019/IMG_20190203_145923.jpg)
![](/assets/img/2019/IMG_20190203_163635.jpg)

När vi väl kom hem efter en kall färd i -25 så kändes det så surrealistiskt att hon var här och att vi nu var föräldrar. Ellen sov bra på nätterna första tiden, vaknade med var tredje timmas mellanrum och ville äta och direkt hon fick mat så somnade hon om. Jag ammade så jag tog alla nätterna första 6 månaderna vilket gick helt okej. När jag väl slutade amma så fick Fredrik möjlighet att kunna ge Ellen allt som jag kunde och blev ännu tryggare i sin föräldraroll. 

![](/assets/img/2019/IMG_20190207_105336.jpg)
![](/assets/img/2019/IMG_20190208_120336.jpg)

Här tog vi våran första barnvagnspromenad vilket var superhärligt :D 

![](/assets/img/2019/IMG_20190211_101500.jpg)

Fredrik var hemma 10 dagar och sen var jag och Ellen själva på dagarna. Jag trivdes så himla bra som mamma och Ellen var så trygg och lugn. Det var skönt på sätt och vis att hon föddes i februari för då hade vi inget planerat och inga högtider eller semestrar att flänga runt på. Jag och hon kunde i lugn och ro lära känna varandra och komma in i rutiner. 
![](/assets/img/2019/IMG_20190213_093517.jpg)
![](/assets/img/2019/IMG_20190228_120152.jpg)

En månad efter Ellens födelse så hade vi firmafest med Fredriks familj för att hedra hans pappas företag som hade jubileum det året. Vi hade catering och 80-talstema och det blev en väldigt lyckad kväll. Då var det första gången som vi dukade ut långbord på vår övervåning och det blev superbra. Lite meckigt att gå upp med maten men annars var det perfekt att kunna va där uppe :D

![](/assets/img/2019/IMG_20190309_172110_1.jpg)
![](/assets/img/2019/IMG_20190309_172554.jpg)

Med hjälp av Fredriks föräldrar så böt vi ut duschkabinen mot duschväggar och vårat badrum nere blev plötsligt mycket rymligare. 

![](/assets/img/2019/IMG_20190315_093849.jpg)
![](/assets/img/2019/IMG_20190406_164015.jpg)

Vi var på brunch hos Elin och Sebbe :D 

![](/assets/img/2019/IMG_20190316_121918.jpg)

Vi for till Risnabben första gången som en liten familj. Vi for ut med skotrarna och det var något jag sett fram emot, att få första gången ta med Ellen på skoterutflykt. Det gick jättebra och hon sov mest. 

![](/assets/img/2019/IMG_20190330_102538_1.jpg)
![](/assets/img/2019/IMG_20190330_131502.jpg)
![](/assets/img/2019/IMG_20190330_174358.jpg)
![](/assets/img/2019/IMG_20190331_143130.jpg)

Sen kom påsken och vi hade helt otroligt väder med strålande sol hela tiden. Det blev nästan jobbigt soligt för det var svårt att hitta skugga i "grobban" och vi ville ju inte ha Ellen i solen. 

![](/assets/img/2019/IMG_20190420_120756.jpg)
![](/assets/img/2019/IMG_20190420_134624.jpg)

Vi sålde våran båt vilket kändes så skönt då vi tyckte det var mer jobb än vad det var värt med att ha båt. 
![](/assets/img/2019/IMG_20190514_131113.jpg)

Vi målade huset den sommaren vilket kanske var lite väl ambitiöst med tanke på att vi hade Ellen som var så liten och ett annat projekt som jag ska berätta om härnäst. Jag tyckte ju dock att det var väldigt roligt att måla då det är stimulerande samt att det är härligt att lyssna på musik samtidigt. Det blev som ett helt annat hus när huset väl blev färdigmålat så det kändes värt ändå att jag spenderade så mycket tid med att måla. 
![](/assets/img/2019/IMG_20190518_105656.jpg)
![](/assets/img/2019/IMG_20190606_164000.jpg)
![](/assets/img/2019/IMG_20190626_093309.jpg)
![](/assets/img/2019/IMG_20190817_143011.jpg)

Under våren hade det börjat läka in smält snö i vår tvättstuga. Vid närmare inspektion av vårat tak på ekonomidelen så var det i sämre skick än vi trodde, med toppspikar som lyft och silikonfyllda hål. Så vi insåg att vi var tvungna att byta även det taket. Fredrik gjorde i princip allting själv med lite hjälp av hans brorsa några få dagar, och det lilla jag kunde göra medan Ellen sov. Hon hade en period då under sommaren där hon bara sov 30 minuter åt gången vilket gjorde det svårt för mig att hjälpa till. Detta tak var det mer jobb kring än det på huvuddelen då vi var tvugna att ta bort gammal plåt, lägga dit råspont och sen papp då detta var ett för flackt tak för att kunna ha plåt på. Fredrik slet som ett djur, hade just fått veta att han skulle börja jobba på LTU i Skellefteå som lärare inom dataspelsprogrammering och var stressad över det då han var tvungen att hinna uppfriska hans minne kring kurserna. Jag å andra sidan var jätteless på att va med Ellen hela tiden då Fredrik byggde. Det blev en utmanande sommar i och med detta men vi tog oss igenom den. 


![](/assets/img/2019/IMG_20190702_133622.jpg)
![](/assets/img/2019/IMG_20190708_113736.jpg)

Lilla Hilda fyllde år och Annika hade gjort en jättefin tårta. 

![](/assets/img/2019/IMG_20190526_140506.jpg)

Ellen fick sina första tänder när hon var 3,5 månad vilket var lite otroligt. 
![](/assets/img/2019/IMG_20190527_110115.jpg)

I bröllopspresent av Branders fick vi att vi skulle blåsa glas vilket var en jätterolig sak att prova. 
![](/assets/img/2019/IMG_20190531_111614.jpg)

Här var vi på utflykt i Badhusparken. 
![](/assets/img/2019/IMG_20190615_123457.jpg)

Vi for till Umeå och bodde en natt på hotell där, var på picknick, shoppade på Ikea och for på Mickelbo gård. Detta var vår första semestertripp som familj och det var så kul. 
![](/assets/img/2019/IMG_20190722_131542.jpg)
![](/assets/img/2019/IMG_20190722_132856.jpg)
![](/assets/img/2019/IMG_20190722_150545.jpg)
![](/assets/img/2019/IMG_20190722_160044.jpg)

haha tycker denna bild är så gullig på Ellen :D 

![](/assets/img/2019/IMG_20190731_143042.jpg)

Det blev dop för Elin och Sebbes son Helge :D
![](/assets/img/2019/IMG_20190811_132131.jpg)

Vi for till Storforsen på utflykt :D 
![](/assets/img/2019/IMG_20190824_111941.jpg)
![](/assets/img/2019/IMG_20190824_120637.jpg)

Föräldraledigheten var mysig med Ellen och uppskattade den tiden. Jobbade något få pass på Circle K vilket var skönt som omväxling ändå att få vara nåt annat än bara mamma. 
![](/assets/img/2019/IMG_20190920_155448.jpg)
![](/assets/img/2019/IMG_20191013_064424.jpg)

Fredriks brorsa Martin drog med oss att prova Discgolf under sommaren och vi tyckte det var jättekul. Det slutade med att jag och Fredrik spelade det mycket efter det och spelade även med Elin och Sebbe vilket var jättekul mestadels av tiden, ibland kunde det gå ganska dåligt att spela discgolf vilket påverkar ens humör;D 
![](/assets/img/2019/IMG_20190921_130350.jpg)

Ellen var väldigt tidig med att få tänder, sitta själv, krypa, stå längs möbler och även gå. Hon började gå när hon var 9 månader vilket var häftigt. Som tur är så var hon inte så bänglig av sig så trots att hon började gå så tidigt så slog hon sig sällan. Hon var inte lika snabb med pratandet utan den utvecklingen kom mer åldersadekvat. 
![](/assets/img/2019/IMG_20191116_164908.jpg)

Här var vi på besök hos Elin, Sebbe och Helge :D 
![](/assets/img/2019/IMG_20191124_152633.jpg)

Vi firade vår första jul med Ellen vilket var en helt annan upplevelse än att fira jul utan barn. Att få se hennes glädje och få va med när hon upplever julen för första gången var fantastiskt. Vi firade med Fredriks familj hos Irene, åt god mat och hade det trevligt. 
![](/assets/img/2019/IMG_20191130_151155.jpg)
![](/assets/img/2019/IMG_20191224_120510_1.jpg)
![](/assets/img/2019/IMG_20191224_175411.jpg)