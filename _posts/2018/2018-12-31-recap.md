---
layout: post
sitemap: false

title:  "Sammanfattning av 2018"
date:   2018-12-31 18:42:00 +0100
cover-img: /assets/img/2018/IMG_20180323_184728.jpg
thumbnail-img: /assets/img/2018/IMG_20180323_184728.jpg
tags: ["2018"]
author: Eva
---

2018 började med att vi firade nyår med Fredriks bror och hans tjej uppe på vår övervåning vilket var jättemysigt. Man kunde se fyrverkerierna väldigt bra därifrån i och med våra stora fönster. Jag skulle jobba nyårsafton som vanligt så jag smet iväg på kvällen för att spendera 12-slaget på Shell. 

![](/assets/img/2018/IMG_20171231_184504.jpg)
![](/assets/img/2018/IMG_20180101_000020_2.jpg)

Innan jul hade vi påbörjat renoveringen av vår tvättstuga och det arbetet fortsatte efter nyår. Det var vår första stora renovering i och med att vi bara hade målat, tapetserat och lagt golv tidigare. Under denna renovering bilade vi bort golvbrunnen vilket var intressant då det låg både en elkabel och en vattenledning exakt där golvbrunnen var och vi lyckades ju pricka båda dessa när vi skulle bila bort golvbrunnen. Det var ju en upplevelse det med! Fredrik lärde sig koppla spotlights och eluttag, vi lärde oss helspackla och bygga ihop ikea-kök.  

![](/assets/img/2018/IMG_20180106_112559.jpg)
![](/assets/img/2018/IMG_20180611_144755.jpg)
![](/assets/img/2018/IMG_20180611_144814.jpg)

Pennys utåtagerande beteenden eskalerade till att hon kändes som en tickande bomb och att det bara var en tidsfråga innan nån skulle bli biten av henne. En dag morrade hon och kastade sig mot ett barn som stod still och höll i en hockeyklubba 20 meter bort och barnet började gråta för han blev så rädd och då kände jag bara att nä, det här går inte. Vi hade fram till denna punkt prövat hundpsykolog, gått på flera kurser, kollat om hon har ont nånstans hos veterinären och övat dagligen i 3 år att få bukt med hennes beteenden men det blev bara värre. Vi funderade på att omplacera henne men ville inte bidra att nån annan riskerar att bli biten så vi valde att avliva henne hos veterinären. Det är det värsta jag och Fredrik har varit med om då hon var som ett barn för oss. Men både hennes och vårat hundliv var inte ett roligt liv i och med hennes osäkerhet då varje promenad var en otrolig stress för henne och i och med hennes utåtageranden behövde hon isolerades hemma mycket. Saknar henne jättemycket när jag tänker på alla fina sidorna hon hade och kan ibland fundera om det var rätt beslut att avliva henne, men utifrån hur uppgiven och nere jag var, och hur stressad och obekväm Penny var, efter varje promenad så var det nog rätt beslut. 

![](/assets/img/2017/IMG_20171211_101405.jpg)

Hälsan och vikten var fortfarande ett fokus och jag tränade då och då på korpengymmet och försökte tänka på vad jag åt.I och med att alla dagliga promenader med Penny försvann så kommer jag ihåg att jag tänkte att nu måste jag verkligen anstränga mig för att få till rörelse som inte är lika naturligt utan hund. 

![](/assets/img/2018/IMG_20180225_230839.jpg)

Den 10/3 bjöd Fredrik ut mig på spa på kust hotell och sen åt vi god middag. Vi låg och lyssnade på musik på vårat loft i huset och pratade som vi kan göra ibland. Jag tittade ut genom fönstret av någon anledning och när jag tittade bak hade Fredrik gått ner på knä och frågade om jag ville gifta mig med honom vilket jag såklart ville! Vi hade fantiserat om barn och giftemål under hösten så det blev ju perfekt med en förlovning :D När fredriks föräldrar fick veta att vi förlovat oss kom de förbi med tårta för att fira, så gulligt! Fredrik hade bara köpt en enkel billig ring för att ha något under frieriet men ville att jag skulle få välja ring själv vilket kändes jättebra då inte ens jag visste hur jag ville att ringen skulle se ut förrän jag for på guldfynd. Jag ville bara ha en ring även sen när vi gifter oss så därför valde jag en ring som ser ut som att man är gift liksom. Tycker den är jättefin. 

![](/assets/img/2018/IMG_20180311_162933.jpg)
![](/assets/img/2018/IMG_20180323_184728.jpg)

Påsken firades som vanligt uppe i Risnabben och vi hade strålande väder. 

![](/assets/img/2018/IMG_0798.JPG)
![](/assets/img/2018/IMG_0803.JPG)
![](/assets/img/2018/IMG_0831.JPG)
![](/assets/img/2018/IMG_0775.JPG)
![](/assets/img/2018/IMG_0807.JPG)



Vi bestämde oss för att vi ville gifta oss i sommar redan så vi bokade ett datum, 2/6 och skickade ut inbjudan. Vi funderade mycket fram och tillbaka hur många vi skulle bjuda då vi bara ville ha ett enkelt budget-bröllop med få gäster då vi hellre ville lägga mer pengar på bröllopsresa. Det slutade med nästan 40 gäster ändå när vi bjudit in våra närmaste släktingar och några vänner vilket kändes jättekul att få ha med dom på våran stora dag. Bröllopsförberedelser var en stor del av våren med att hitta klänning, prova uppsättning, göra pynt och planera hur dagen skulle se ut. jag provade klänningar på cinderella men tyckte dom var för dyra. Slutade med att jag beställde några klänningar från Zalando och hittade då en favorit som var axelbandslös och i A-form. 

![](/assets/img/2018/IMG_20180418_131537.jpg)
![](/assets/img/2018/IMG_20180426_145123.jpg)
![](/assets/img/2018/IMG_20180426_145942.jpg)

Efter nyår så började Fredrik säga oftare och oftare att han vill ha barn vilket var jättekul då det har varit jag som varit mer på kring den frågan tidigare. I april gjorde vi vårat första försök för barn och en månad senare så var jag gravid vilket kändes jättekul. Jag var inställd på att det skulle gå jättelätt att bli gravid utifrån våra gener bland annat och det gjorde det. Så när jag fick reda på att jag var gravid så var jag inte helt överlycklig och började gråta t.ex. som jag hade gjort om vi behövt försöka länge, utan jag blev bara glad och for och köpte ett tydligare graviditetstest och ett par hängselbyxor för att överraska Fredrik när han kom hem från jobbet. Han blev jätteglad och vi båda tyckte att det ändå kändes surrealistiskt att jag hade våran bebis i magen. 
 

![](/assets/img/2018/IMG_20180515_135738.jpg)

Fredrik hade sin svensexa där de körde gokart och grillade sen hemma hos oss :D Jag blev bortlurad till kust spa vid ett annat tillfälle där Linda, Emma, Lisa, Elin och Annika överraskade mig med en möhippa vilket var så roligt! Vi åt middag sen på Golden Dragon och hade det supertrevligt, hittade tyvärr ingen bild från det bara. 

![](/assets/img/2018/IMG_20180512_182318.jpg)

Vi var på dop för Lisa och Emils dotter Lea :D 

![](/assets/img/2018/IMG_0960.JPG)
![](/assets/img/2018/IMG_0964.JPG)


Vi hade spelkväll hemma hos oss vilket var jättekul som vanligt :D 


![](/assets/img/2018/IMG_20180422_201714_1.jpg)

Hilda fyllde 1 år :D 

![](/assets/img/2018/IMG_20180526_130639.jpg)

Efter flera dagar med spöregn var det äntligen dags för vår bröllopsdag och det blev en strålande vacker dag med full sol och värme vilket var tur för vi hade planerat för ett utomhusbröllop. Vi hade vår vigsel i bröstfallet där en vigselförättare sa ett fint tal som jag ordnat åt honom att läsa upp vid vigseln. Vi gick in till "concerning hobbits" vilket är ett soundtrack från lord och the rings och vår utgångslåt var what a wonderful world med Sam Cook. När vi "gick ut" så blåste alla såpbubblor vilket blev jättefint. Efter det hade vi en brudskål med alkoholfritt bubbel till alla och sen for vi hem till oss på gården där vi hade dukat ut bord i trädgården. Där bjöd vi på massa go-fika, vi hade tipsrunda, Fredriks pappa och syster Frida höll tal och vi bara hade det mysigt och trevligt tillsammans. När klockan blev 16:30 så lämnade vi stället och for iväg och åt gomiddag och bodde på hotell och firade kärleken tillsammans. Det var en helt perfekt dag och så där enkelt och fint som jag hade tänkt mig med ett dagbröllop där man bara får vara tillsammans och ha det trevligt. Vi var inte sugna på att styra ihop ett bröllop med middag och fest utan det här passade oss perfekt.Annika var toastmaster och hjälpte till med allt möjligt , svärföräldrarna och mina föräldrar hjälpte till med bakning och att ställa fram och ta bort, Elin hjälpte till att fota, Linda gjorde min vackra bukett, Lisa gjorde min fina uppsättning och jag är så tacksam för all hjälp vi fick :D  

![](/assets/img/2018/a.jpg)
![](/assets/img/2018/aps.jpg)
![](/assets/img/2018/att.jpg)
![](/assets/img/2018/ay.jpg)
![](/assets/img/2018/DSC_0123.JPG)
![](/assets/img/2018/aqqq.jpg)
![](/assets/img/2018/DSC_0238.JPG)
![](/assets/img/2018/DSC_0192.JPG)
![](/assets/img/2018/DSC_0228.JPG)
![](/assets/img/2018/DSC_0234.JPG)
![](/assets/img/2018/DSC_0258.JPG)
![](/assets/img/2018/DSC_0290.JPG)
![](/assets/img/2018/DSC_0308.JPG)
![](/assets/img/2018/DSC_0232.JPG)
![](/assets/img/2018/DSC_0188.JPG)

Graviditeten gick som smort och efter vi hade varit på ett tidigt ultraljud i vecka 14/15 så köpte vi vår vagn. Vi var pirriga och spända inför att vår bebis skulle komma. Jag hade inga krämpor vid det här laget, var något illamående första veckorna av graviditeten men spydde aldrig. 

![](/assets/img/2018/IMG_20180714_162712.jpg)


När vår första vår i huset kom så smälte det in snövatten in i köket vilket gjorde att vi blev tvugna att byta tak under sommaren. Vi fick hjälp av pappa och Anders och lite av Ralf vilket var guld värt. Vi hade ju aldrig bytt tak förut så här fick vi lära oss något nytt. 

![](/assets/img/2018/IMG_20180803_172444.jpg)

I augusti for vi på våran bröllopsresa till Lofoten i några dagar vilket var en fantastisk resa. Vi hade lite otur med vädret då det var mulet och lite duggande de flesta dagarna men vi hade kul ändå. Vi vandrade upp för olika toppar vilket var en utmaning för mig då jag blev otrooooligt andfådd trots att jag annars i kroppen inte tyckte det var så jobbigt att gå. Vi fick ta många pauser men till slut tog vi oss upp på våra olika toppar. Vi sov i tältet en natt vilket var mysigt men obekvämt, men det var roligt att få testa det. Sen bodde vi på hotell också och när vi sov där så kände jag för första gången bebisen röra sig i magen vilket var jättekul att få uppleva för första gången. Vi for på på ett stor vikingamuseum också. Det var så vackert i Lofoten och är glad att vi gjorde en så minnesvärd bröllopsresa. 

![](/assets/img/2018/IMG_20180813_130849.jpg)
![](/assets/img/2018/IMG_20180813_194551.jpg)
![](/assets/img/2018/IMG_1013.JPG)
![](/assets/img/2018/IMG_20180814_130938.jpg)
![](/assets/img/2018/IMG_20180814_160450.jpg)
![](/assets/img/2018/IMG_20180815_102720.jpg)
![](/assets/img/2018/IMG_1066.JPG)

På denna bild är jag i vecka 20 och vi hade fått vara på rutinultraljud och allt såg bra ut med vår bebis. Vi ville inte veta kön då vi ville att det skulle vara en överraskning vid förlossningen. Graviditeten var bekymmersfri förutom att jag var så otroligt less värmen som var detta år/denna sommar. Det var 25-30 grader varmt hela sommaren i princip och den enda sköna stunden för mig att gå ut var på kvällen. Och då kommer jag ihåg att vi hängde i trädgården och det kändes som utomlands, då var det faktiskt jättehärligt ute.

![](/assets/img/2018/IMG_20180821_094507crop.jpg)

Här var jag i vecka 32 och hade just fått gå på graviditetspenning. Några månader tidigare i augusti så böt jag jobb till Circle K istället för Shell vilket kände så mycket bättre. Jag fick ett schema där jag jobbade bara natt och jobbade 4 nätter- ledig 7 dagar, jobbade 3 nätter-ledig 7 dagar men längre pass då vilket passade mig bra. Det gick bra att jobba och hade nog egentligen kunnat jobba längre då jag inte hade några krämpor men kändes skönt att få vara hemma och vila och förbereda för när bebisen skulle komma. 

![](/assets/img/2018/IMG_20181129_190352.jpg)

Julen kom och vi pyntade hemma i vanlig ordning. 

![](/assets/img/2018/IMG_20181202_181709.jpg)

Själva julafton kom och vi firade med min familj uppe i Risnabben vilket var roligt som vanligt. Känns ju alltid mer som riktig julafton när vi är med min familj på jul. 

![](/assets/img/2018/IMG_20181224_134719.jpg)
![](/assets/img/2018/IMG_20181224_134723.jpg)
![](/assets/img/2018/IMG_20181225_115510.jpg)

Nyårsafton spenderades med Fredriks brorsor och vi åt god mat, spelade spel och såg sen på fyrverkerierna från övervåningen. Vårt barn var beräknad 2019-01-19 så jag var lite orolig ändå att barnet skulle komma tidigt och födas sent på året men efter tolvslaget kände jag mig lättad att hen stannat inne fram till nya året. 

![](/assets/img/2018/IMG_20181230_181051_1.jpg)











