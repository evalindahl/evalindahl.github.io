---
layout: post
sitemap: false

title:  "ändring i planerna"
date:   2014-04-14 11:48:07 +0100
thumbnail-img: /assets/img/2014/april/6-3/20140412_130236_534bae6f9606ee568fa4265d.jpg
author: Eva
tags: ["2014"]
---

Efter mötet med uppfödarna så skulle de reflektera och sen komma med ett svar om vi verkade var lovande hundägare. Jag var så nervös inför att få veta om vi skulle få en valp eller inte. För jag ville ju så gärna ha en från deras kull.

 I lördags plingade det till på mobilen och det var uppfödaren som hade skrivit. Hon skrev att vi kommer bli utmärkta hundägare och hon hade gärna gett oss en valp MEN hon ville inte ge oss en hanvalp om vi skulle kastrera den. Det gjorde ju att vi var tvungna att tänka om. Vill man ha en okastrerad hane? Den kan springa iväg efter löptikar, är väldigt upphetsade och kissar överallt. Eller ska man då ha en tik istället? Som det enda jobbiga är att de löper var sjunde månad och kan vara elaka mot andra tikar. Jag gjorde en enkätundersökning på jobbet när jag jobbade kväll och frågade några kunder om de hade hund och om de hade tik eller hane. Majoriteten hade tikar och de som hade haft både tik och hane föredrog tikar. Så efter att ha funderat över det så har vi faktiskt bestämt oss för att ta en tik istället. Det känns faktiskt som ett mycket bättre beslut efter att ha hört hur fina tikar är. Visst finns det tikar som blir aggressiva mot andra tikar men eftersom portisar är rastypiskt snälla mot andra hundar så tror jag inte att det kommer bli nåt problem. Det känns som ett utmärkt beslut:D

![]({{ '/assets/img/2014/april/6-3/20140412_130236_534bae6f9606ee568fa4265d.jpg'  | relative_url }})

