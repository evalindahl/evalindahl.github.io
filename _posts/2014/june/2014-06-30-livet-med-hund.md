---
layout: post
sitemap: false

title:  "livet med hund"
date:   2014-06-30 12:01:13 +0100
thumbnail-img: /assets/img/2014/june/6-3/img_2212_53b12b5eddf2b338fbe20980.jpg
author: Eva
tags: ["2014"]
---

Nu har vi haft Penny i över en månad och det har varit en månad fylld med rutinändringar och prövningar. Man har verkligen fått se över vilken sorts ledare man har tänkt vara och man har fått bestämma taktik vid nya händelser hela tiden. Men det är så lärorikt för mig att vara ledare för i vanliga fall så är jag mer av en följare som gärna lyder andra. Nu växer jag som person när jag får bestämma och vara den som ser till att regler följs.




 




Varje gång vi far någonstans så är ju Penny med oss och det gör att det blir ett litet äventyr varje gång. För varje utflykt är en bra lärdom för Penny och det är så kul att se när hon utforskar nya ställen. Att få lära henne nya saker är också så himla kul för hon är så smart! Hon lär sig en ny sak på kanske sex försök. Hon kan nu sitt,ligg,vacker tass, stanna, high-five, kommer på inkallning(oftast;D) och sitter och väntar snällt en meter från matskålen tills jag säger varsågod. Nu ska vi börja lära henne gå fint i koppel för just nu drar hon i kopplet med framvagnen mot marken.




 




Nu låter det kanske som allt är underbart med hund men visst finns det stunder då man blir irriterad och  frustrerad. Det kan va när hon vägrar komma när man ropar för hon har hittat nåt som luktar gott eller när hon biter en i näsan när man ska bära ner henne för trappen på morgonen. Men hon är ju bara en liten valp än så man kan ju inte vara arg för att hon inte förstår att hon måste komma när jag ropar eller att min näsa inte är till för att bitas på. Det blir väl mer irritation sen när hon kommer upp i tonåren och vet vad hon ska göra men väljer att göra tvärtom, bara för att testa oss. Det kommer bli spännande;)

![]({{ '/assets/img/2014/june/6-3/img_2212_53b12b5eddf2b338fbe20980.jpg'  | relative_url }})

![]({{ '/assets/img/2014/june/6-3/img_2221_53b12b629606ee6a33ede9c5.jpg'  | relative_url }})

![]({{ '/assets/img/2014/june/6-3/img_2226_53b12b892a6b22b5be6a8381.jpg'  | relative_url }})

