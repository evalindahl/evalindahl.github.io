---
layout: post
sitemap: false

title:  "hund"
date:   2014-02-05 12:47:03 +0100
thumbnail-img: /assets/img/2014/february/6-3/dsc_0132_526590f2e087c328f317d093_52f221022a6b223789fd66a0.jpg
author: Eva
tags: [2014]
---

I flera veckor har jag gått och funderat om man inte skulle ha skaffat en hund. Jag har så sjukt mycket fritid över trots att jag jobbar mycket. Denna fria tid hade varit underbart att få fylla ut genom att ha en hund att ta hand om. Jag som älskar att röra på mig hade inte haft nåt problem med dagliga promenader. Att få lära hunden att göra häftiga tricks och få mötas av en glad vovve vid dörren varje dag hade varit jättekul. Jag och Fredrik reser aldrig iväg nånstans där vi inte kan ta med en hund, det är isf om man ska utomlands men då kanske man har nån bekant eller då hunddagis som kan ta hand om hunden. 




Jag har dock läst många forum och därefter insett att en hund är väldigt svår att ha. Det mest avgörande är att man inte kan lämna hunden ensam mer än 5h per dag för att hunden mår inte bra av det. Jag jobbar ju oftast 8h och har ingen möjlighet att gå hem på lunchen. Då är det hunddagis som gäller men det kostar kring 2000kr i månaden och det är oftast flera års väntetid för att få en plats på ett hunddagis. Fredrik har ju i och för sig korta skoldagar men om några år kommer även han ha 8h arbetsdag. Så det blir nog ingen hund förrän jag kan försäkra att hunden inte kommer vara ensam så mycket. 




 







Om vi nu får möjlighet att skaffa hund så finns det två raser som vi funderat på: 




 




Portugisisk vattenhund: 

Freddes föräldrar har denna ras hemma och den är hur fin som helst. De älskar alla, är intelligenta, har knappt någon jakt i sig och fäller inte så mycket hår. (lånade denna bild från minmio.webblogg.se)










Golden retriever: 

Vi vill ju helst ha en genuin sällskapshund och golden retriever är ju en perfekt familjehund. Den är glad, tycker om alla, har inte lätt till skall och är i lagom storlek. Dock har den jakt i sig vilket kan vara lite kämpigt, men dess bra egenskaper väger över.

![]({{ '/assets/img/2014/february/6-3/dsc_0132_526590f2e087c328f317d093_52f221022a6b223789fd66a0.jpg'  | relative_url }})

![]({{ '/assets/img/2014/february/6-3/golden_retriever_with_tennis_ball_52f2223c9606ee33810cce7b.jpg'  | relative_url }})

